· Ι. De Publilio Syro mimographo.

Nomen Publilii Syri varias expertum est fortunae vices.
Nam cum per totum , quod dicunt, medium aevum in obli-
vionem cecidisset et Seneca philosophus earum sententiarum,
quas edidimus, auctor esset habitus, extitit quidem Desiderius
ErasmuS, qui illas suo auctori vindicaret, sed idem recen-
tiorum librorum corruptelis in errorem implicatus, tam mon-
strosum induxit Publii Syri nomen, ut quomodo praenomen
in, nomen gentile abierit, vix explices, nisi forte ad celeber-
rimum iuris interpretem, Gaium dic0, vel ad Marcum evan-
gelistam velis provocare. Nostris autem temporibus, cum,
Silligius, doctissimus Plinii editor, auctoritatem codicis Bam-
bergensis secutus, verum Publilii nomen poetae reddidisset,
a multiS, ut est difficillimum diuturnam vincere consuetudi-

nem, ei denegata est fides, donec Ciceronis, Senecae et rhe- ’

toris et philosophi, Gellii, Macrobii, Hieronymi libros manu
scriptos idem·Publilii servasse nomen innotuit. Cf. Plin. nat.
hist. 35, 58, 199, Cic. ad Attic. 14, 2,,8611. controv. pg.
202, 24. 206, 6. 8. 20. coll. 206, 2. 211, 24 Burs. Sen. epist.
8, 8, Gell. n. a.17, 143 Macrob. Sat. 2, 7, ξ5. 6. 83 Hieron.
ad Euseb. Chron. 1974 Amand.

Nunc demum, postquam in Philologi vol. XXII. pg.
439 seq. veterum testimonia, quanta fieri poterat fide col-
legi, Publilii nomen a plerisque, inter quos Ritschelium
honoris causa nomino (opusc. philol. ΙΙ. 663), probari vi-
deo et ab iis receptum esse laetor, qui litterarum Romana-
rum historiam nuperrime conscripserunt, Baehrio et Teuffelio.
Denique si quis Publilium a librariis in Publium saepe
depravatum esse ut pluribus exemplis confirmetur deside-

ret, satis magnum proferre locorum numerum res erit non
1*

